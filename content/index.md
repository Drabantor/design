---
views:
    byline:
        region: main
        template: anax/v2/block/default
        sort: 2
        data:
            meta:
                type: single
                route: block/byline
---

Min me-sida i kursen design
=========================

[FIGURE src="image/me.jpg?w=350" class="right" caption="Bild på mig vid Machu Picchu, Peru."]

Jag heter Joakim Hellgren och är född och uppväxt i Stockholm. Vad gäller min ålder så är det inget att skryta med men om jag säger att jag har vaga minnen av barnprogrammen Drutten och Gena och Vilse i pannkakan så ger det en vägledning.

Jag är utbildad civilekonom men har även gått 4-årigt tekniskt gymnasium (maskininriktningen). Det var efter avslutade teknikstudier som jag fick mitt första jobb som logistiker på Ericsson. Arbetade där med produktionsplanering i olika roller. Efter ett antal år där kände jag att jag ville vidareutbilda mig till ekonom.  Återvände till Ericsson efter avslutade ekonomistudier och arbetade utomlands i Spanien och Irland i några år. Har sedan dess arbetat som ekonom i olika former och skepnader, bl. a. som controller och revisor i andra företag och myndigheter.

När jag inte arbetar eller åtminstone försöker vara nyttig, tittar jag på fotboll. Följer slaviskt Tottenham i Premier League och åker då och då till London för att se någon match och uppleva den engelska gemytligheten på pubarna. Utöver det är jag mycket på lantstället i Stockholm skärgård där jag både latar mig och arbetar med diverse mindre renoveringsprojekt samt gräsklippning.  Denna gräsklippning – måste nog skaffa en robotgräsklippare.

Datorer och dataspel har varit intressen sedan jag skaffade min första dator i början på 90-talet. Det var svårt att slita sig från att spela ”bara en omgång till” i Civilization (I och II) innan jag kunde gå och lägga mig på kvällarna eller alltsom oftast nätterna. Sedan dess har jag spelat alla möjliga spel: FPS, strategi och adventure. När jag får tid över försöker jag bygga på ett eget spel i Unity. Det är mest som ett ”learning project” och jag är inte speciellt duktig men det är roligt att skapa något eget.
