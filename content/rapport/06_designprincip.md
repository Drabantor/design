---
---
Kmom06 Design
=======================

Uppgiften består i att välja ut tre olika webbplatser, studera om webbplatserna använder sig av några designprinciper och se om det finns något tongivande för designen på deras webbplatser.

Urval
-----------------------
Jag gjorde följande sökning på internet: "Sveriges bäst designade webbsidor 2019". Den första träffen är en artikel på IDG.se. Tidningen har utsett Sveriges 100 bästa sajter (obs, inte enbart bäst designade) och delat in dem i kategorier. Jag valde de tre översta webbplatserna från kategorin turism som underlag för min studie.

* [Höga Kusten](https://www.hogakusten.com/sv)

* [Liseberg](https://www.liseberg.se/)

* [Skistar](https://www.skistar.com/sv/)

Metod
-----------------------
För att studera val av designprinciper (och designelement) på webbplatser på ett strukturerat sätt har jag utgått ifrån artikeln [Design Elements & Principles](https://www.canva.com/learn/design-elements-principles/).

Resultat
-----------------------

<h4>Höga Kusten</h4>

***Mål och syfte***

Sidan har tillkommit genom ett samarbete mellan Höga Kusten Destinationsutveckling och region Västernorrland. Syftet är:

"Höga Kusten Destinationsutveckling är ett kommunalt bolag som bildades våren 2014, som har till uppgift att främja den strategiska utvecklingen av besöksnäringen i Höga Kusten."

Målet är enligt sidan att:

"Höga Kusten ska utvecklas till en destination med attraktionskraft i internationell klass till år 2025, vilket i sin tur ska leda till 800 nya arbetstillfällen fram till samma år."
<br></br>

***Design***

Översta delen av huvudsidan har en bakgrundbild av en vintrig miljö som täcker hela sidan. Sidan har ingen navbar men en sidebar. Undertill finns element i form av foton som är klickbara för att komma till undersidor. Mycket färg och luftigt.
<br></br>

***Stödjer designen webbplatsens mål och syfte?***

Det gör den definitivt. Är man turist och vill besöka Höga kusten så får man många tips på vad man kan göra. Allt känns enkelt och intuitivt.
<br></br>

***Vilka designprinciper har använts?***

Harmoni, balans, skala/proportion och kontrast är utmärkande designprinciper på sidan. Det finns bilder som både visar på rörelse men också stillhet. Längst ned på sidan finns ett utmärkande designelement i form av linjer som symetriskt ändrar form för att associera till vatten, berg och kullar.  
<br></br>
***Är använda designprinciper lika/olika för framsidan och undersidorna?***

De är samma designprinciper.

<h4>Liseberg</h4>

***Mål och syfte***

Av huvudelementens rubriker att döma, är syftet med sidan att informera om attraktioner på nöjesparken, mat och dryck, öppettider, boende, biljetter och priser och evenemang.  Syftet är också att besökaren ska köpa biljetter till evenemang.
<br></br>

***Design***

Översta delen av framsidan har en rörelseanimation med rubriken "en förtrollad värld" och "Jul på Liseberg". Längre ner finns bilder som alla är lika stora men som är grupperade på ett osymmetrisk sätt och om man klickar på en dem startar en animation som gör en ny gruppering av bilderna på ett till synes slupmässigt sätt.
<br></br>

***Stödjer designen webbplatsens mål och syfte?***

Ja, det gör den på ett mycket bra sätt.
<br></br>

***Vilka designprinciper har använts?***

Rörelse, hierarki, färg, balans, skala/proportion och kontrast är utmärkande designprinciper på sidan.
<br></br>

***Är använda designprinciper lika/olika för framsidan och undersidorna?***

Animationerna finns inte med på undersidorna och det blir mer avskalat. M a o förvinner rörelseprincipen på undersidorna.

<h4>Skistar</h4>

***Mål och syfte***

Mål och syfte med sidan är att informera om Skistars skidanläggningar, boende, försäljning av skidpass, paketerbjudanden, uthyrning av skidor och köp av skidlektioner.    
<br></br>
***Design***

En relativt stor flashbild som visar en skidåkare pryder framsidan. Man får intrycket att fotot har processats genom ett gulaktigt filter. Kanske för att göra bilden lite varmare. Därefter följer två, tre och fyra kolumners element. En ljus och kontrastrik sida. Sidan har översättningar till fyra språk. Via navbar och sidebar kommer man till undersidor som är fulla av information.
<br></br>

***Stödjer designen webbplatsens mål och syfte?***

Ja, absolut. Sidan känns väldigt genomarbetad precis som ovanstående sidor.
<br></br>

***Vilka designprinciper har använts?***

Den sida som har mest balans. I övrigt är den hierarkisk, symmetrisk, har mycket linjer och färger. Flashbilden ger känsla av rörelse. Rent allmänt ger sidan ett rent intryck.
<br></br>

***Är använda designprinciper lika/olika för framsidan och undersidorna?***  

De är samma designprinciper.

Analys
-----------------------
De valda företagens verksamhet skiljer sig åt även om alla tre jobbar med turism. Höga Kustens utmärkande designpricip är harmoni och balans. Naturligt för den sortens webbsida. Liseberg har en designprincip som sticker ut och det är rörelse. Det är det första man ser när man kommer in på sidan vilket är naturligt med tanke på alla åkattraktioner. Skistars mest utmärkande designprincip är balans. Här skulle Skistar kunna jobba lite mer med rörelse som alternativ då avkoppling i fjällmiljö för det flesta innebär rörelse i olika former.

Övrigt
-----------------------

Rapport skriven av Joakim Hellgren, student på Blekinge Tekniska Högskola.
