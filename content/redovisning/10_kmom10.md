---
---
Redovisning kmom10
=========================

**För varje krav du implementerat, d.v.s. 1-6, skriver du ett textstycke om ca 5-10 meningar där du beskriver vad du gjort och hur du tänkt.**

#####Uppdrag 1 Analys aktuell webbplatsdesign
Jag valde analysera fem kommuners hemsidor som fått omnämnanden i tidningen IDG för bästa hemsidorna kategorin “kommuner” under 2019. Endast huvudsidan (första sidan) har analyserats. De trender som går att utröna för dessa kommunsidor är att samtliga är lättöverskådliga och ljusa och att det finns mycket fakta (framförallt på undersidorna). De har inga eller fåtal effekter i form av animeringar, skuggningar eller texturer och former. Sidorna har också lättlästa typsnitt.

Dessa slutsatser bekräftar de antaganden om sidornas layout jag hade på förhand för kommunsidor i Sverige.

Personligen tycker jag att det är precis så här som kommunsidor ska se ut. De ska inte ha många effekter och animeringar om ens några som pockar på uppmärksamhet utan det ska vara enkelt att hitta information utan alltför många designelement och designprinciper som kan vara distraherande.

#####Uppdrag 2 Analys valfri
I den här analysen valde jag att analysera tre institutioner/företag som verkar inom kultur och nöje i Stockholm. Organisationen Valfrihet har inte specificerat exakt vilken typ av analys de vill ha hjälp med. Jag valde därför att analysera om dessa sidor har några utmärkande texturer och effekter och vilka färgpaletter som finns på deras huvudsida. Eftersom de verkar inom det kulturella området kan man på förhand gissa att de kan ha vissa animationer och effekter.

Min förutfattade mening att dessa kulturella sidor skulle ha mer animationer och effekter än många andra sidor visade sig inte riktigt stämma. Urvalet är dock start begränsat varför inga långtgående slutsatser kan dras. Den enda sida som visar upp lite av det studerade, var Södra Teatern/Mosebacke vilket ändå förhand var den sida jag också trodde skulle ha mest effekter.

#####Uppdrag 3 Webbplats
Jag valde kund 1 som är styrelseordförande Ludviga Af Solstråle med kompanjoner.

Jag studerande några bolag på internet som verkar inom det här området och såg dessa var relativt avskalade med återhållna färgval och "seriösa" bilder.   

Med dessa iakttagelser i bakhuvudet skapade jag ett fiktivt revisions- och konsultbolag (Golden Audits). Jag valde att kopiera text från några av dessa sidor men tog bort och skrev om texten i vissa stycken då jag har personlig erfarenhet att jobba liknande arbetsuppgifter.

#####Uppdrag 4 Tema standard
Enligt uppdraget skulle ett tema som är propert tas fram till deras executive consulting high-end business company. Ludviga kompletterade med designuppgifter (fritt påhittat av mig).

Resultatet blev ett något nedtonat tema men med ganska många färgglada bilder. Flashbilden gillar jag särskilt då den säger en del om bolagets verksamet och samtidigt levandegör sidan. Jag tycker också att box-shadow komponenten ger både bilder och textelement ett djup som är attraktivt. Jag har valt färger som återfinns i flashbilden. Exempelvis återfinns den blåa nyansen i footern också i flashbilden för att på så sätt skapa harmoni. Jag ville ha ett typsnitt som skulle vara lättläst varför valet föll på Roboto.   


#####Uppdrag 5 Tema alternativt
Alternativtemat skulle vara annorlunda jämfört med standardtemat med avseende på färgpalett, typografin, designprinciper och designelement.

Jag har valt ett mörkare tema här som är mer anpassat då man surfar på kvällen med mindre bakgrundsljus. Dessutom ville jag kombinera färgerna blått och guld som andas exklusivitet. Till det ville jag ha ett typsnitt som ytterligare förstärker exklusiviteten. Jag valde därför "freehand" typsnittet Charm. För att få lite textur i bakgrunden valde jag att ladda ner en bakgrundsbild som har små gråa fyrkanter i olika nyanser.
<br>
<br>

**Skriv ett allmänt stycke om hur projektet gick att genomföra. Problem/lösningar/strul/enkelt/svårt/snabbt/lång tid, etc. Var projektet lätt eller svårt? Tog det lång tid? Vad var svårt och vad gick lätt? Var det ett bra och rimligt projekt för denna kurs?**

Jag valde att kopiera redovisa mappen till proj. Fördelen med det är tidsbesparing då bl.a. Desinax-modulerna för hgrid och vgrid redan finns med. Nackdelen är att det blir en aningen rörigt när man ska bygga nya teman. Ibland letade jag förgäves efter något element som jag exempelvis ville ändra padding för. Det slutade med att jag gjorde ändringen i den css-fil jag vet laddas in sist. Det blir därför rätt mycket som skrivs över så att säga. Kanske är detta ett normalt sätt att jobba på men riktigt optimalt är det ju inte.  

Jag tycker inte det jag har gjort har varit så svårt men däremot har det tagit tid. Alla små detaljer som man vill ändra på och sedan köra "make theme" för att kontrollera att det blev rätt tar tid. Jag har dock blivit ganska duktig på att testa de ändringar jag vill göra först i Firefox (inspektera element) vilket underlättar betydligt.

Ett problem som jag inte lyckats lösa är när man klickar på länken för att byta tema på Om-sidan, så får jag felmeddelandet: "Anax 404: Not Found. The page you are looking for is not here."

Jag är också glad att jag inte stött på några större problem som det gjorde i början av kursen då jag skulle publicera till studentservern och var tvungen att rensa hela redovisa mappen innan det lyckades. Sådant är frusterande innan man vet vad man ska göra och det tar tid. Men ska man jobba som webbprogrammerare måste man såklart vara beredd på att lösa sådana problem.

Jag skulle säga att projektet har varit på en lagom nivå för mig som är helt novis inom detta. Det har varit en rimlig utmaning och det har flutit på bra.

**Avsluta med ett sista stycke med dina tankar om kursen och vad du anser om materialet och handledningen (ca 5-10 meningar). Ge feedback till lärarna och förslå eventuella förbättringsförslag till kommande kurstillfällen. Är du nöjd/missnöjd? Kommer du att rekommendera kursen till dina vänner/kollegor? På en skala 1-10, vilket betyg ger du kursen?**

De första tre kursmomenten var inte jätteroliga i ärlighetens namn. Men det var bara att hänga på för att få förståelse för alla moduler och annat som samverkar i ramverket. Så här i efterhand inser jag att de momenten var viktiga för att kunna göra projektet. De återstående kursmomenten 4-6 var desto roligare med färg, bild och design. Särskilt avsnitten om designelement och designprinciper var intressanta. Här tycker jag att boken The Principles of Beautiful Web Design och sidan [Design Elements & Principles](https://www.canva.com/learn/design-elements-principles/) har gett mycket. De är lättlästa har gett mig en god inblick i design i allmänhet. Jag som aldrig varit i närheten av detta ämne tidigare. På sin höjd har jag försökt tänka på ljuset och god diposition då jag fotograferat. Så, på så sätt har kursen fått mig att uppskatta ämnet design.

Videofilmerna är mycket uppskattade och lärarna har gjort ett bra jobb att göra ämnet intressant. Fördelen med video jämfört med att sitta i en föreläsningssal är att man kan pausa och spola tillbaka om man inte förstod något.

Det moment som är med i kursen är bra men jag skulle vilja ha lite mer hands-on tips om hur man man stylar olika element med effekter och annat på en webbsida. Hur går ett proffs inom detta tillväga? Visa på häftiga effekter och animationer i föreläsningssalen kanske?. Det kändes ibland som jag ägnade onödigt lång till bara med att leta efter rätt element att styla. Självklart ger övning färdighet och jag är betydligt bättre på detta nu än innan projektets start.

Skulle jag rekommendera kursen till dina vänner/kollegor? Ja, det skulle jag absolut kunna göra. Den här kursen är lite lättare att ta till sig för noviser inom området jämfört med htmlphp-kursen skulle jag tro. Avslutningsvis skulle jag ge kursen en 8 av 10.
